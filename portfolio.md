# Portfolio la Aspecte Etice în Informatica

A elaborat: **Curmanschii Anton, IA1901.**



## Conceptele fundamentale în Etică și Morală.

*Morala* — caracteristicile persoanelor sau normele de comportament care sunt considerate corecte într-o comunitate dată, deseori implicite.

*Etica* — știința care studiază, clasifică și încearcă să explice aspectele și regulile moralei.
Etica încearcă să folmuleze concluzii concrete pe baza acelei morale implicite sau vagi.

*Morală comună* (*normele generale*) — morala comună pentru toate comunități — *fii sincer, fii bun, fii generos, etc*.

*Morală religioasă*

*Morală rațională* — morala care poate fi aplicată la orice persoană, luând în vedere doar contextul situației, fără a cunoaște contextul personal al acelei persoane.

*Moralitate* — morala explicită (formalizată), un ideal al comportamentului uman într-o comunitate dată.
Unul din scopuri ale eticii este de a formaliza morala, formalizând această imagine de moralitate. 

*Normă* — o singură caracteristică a persoanei sau o singură regulă de comportament corect (constituie morala).

*Egalitatea în fața normelor* — faptul că fiecare persoană se consideră egală într-o comunitate dată, deci aceleași reguli de comportament se aplică la orice persoană dintr-o comunitate.

*Claritatea* — înțelegerea unui subiect (la un grad anumit) fără explicări ulterioare.

*Clarificarea* — procesul de explicare a unui subiect până la momentul când se atinge claritatea;
adăugarea exemplelor și faptelor pentru a îmbunătăți înțelegerea;
încercarea realizării partei practice a unui subiect pentru a atinge o înțelegere intuitivă a lui.

*Relativism* — ideea că obiectivitatea faptelor are sens numai din punct de vedere a unui observator (a unei persoane dintr-o comunitate particulară). Aplicând termenul la morală (relativismul moral), acest termen semnifică că moralele se diferă între diferite comunități.

*Absolutism* — ideea că faptele sunt globale, pot fi descoperite și sunt obiective în general, dar nu din punct de vedere a unui observator, în opoziția cu relativismul.

*Legitimitatea normei* — faptul că unele norme sunt suportate de majoritatea persoanelor dintr-o comunitate, prin urmă devinind partea moralei impilicite, sau impuse în forma de lege (sunt recunoscute).

*Toleranță* — respectul libertății altora.


## Etica de tip Kantian

*Morală universală* — morala independentă de contexte particulare, de inclinații și dorințe individuale.

*Voința liberă* — abilitatea de a acționa autonom.

*Autonomia* — posibilitatea de a-și alege acțiunile, de a justifica situația.

*Imperativ categoric* — principiul care zice că acțiunile la o situație dată sunt corecte numai dacă sunt raționale, adică sunt obiectiv corecte pentru orice persoană, independent de contextul personal al acelei persoane.

*Imperativ practic* — existența scopurilor în sine, adică axiomelor de bază a eticii, utilizate pentru definirea moralei universale.
Etica consideră viața, libertatea și demnitatea umană ca scopuri în sine.
Pe baza acestor scopuri în sine reiese neligitimitatea manipulării politice, în media, în afaceri, a folosirii de altor oameni în scopuri proprii.

*Demnitate* — faptul că o persoană este demnă, adică respectată de către alți.

*Regula de aur* — "tratează o altă persoană așa cum nu ai dori să fii tratat tu însuți".

*Datorii morale perfecte* — datoriile care reies din autonomia persoanei, se aplică la orice persoană independent de context personal.

*Datorii morale imperfecte* — datoriile care reies din interdependența persoanelor și dependența de alte persoane.

*Etică deontologică* — acționarea conform moralei (= etică a datoriei raționale).

*Datorie rațională* — o acțiune desăvârșită conform moralei.


## Utilitarismul

*Deontologiе* — teoria despre acționarea corectă (conform moralei), în unele situații sau activități particulare.

*Utilitarismul* — ideea că acțiunile oamenilor pot fi evaluate (atribuite o valoare) după consecințele (efectele) lor.
Aducerea plăcerii (utilitate) mărește valoarea, aducerea suferinței o diminuează; se consideră că conduitul este perfect, dacă maximizează această valoare.  

*Fericire* — stare de mulțumire suflețească intensă și deplină.

*Plăcere* — stare afectivă fundamentală determinată de satisfacerea unor tendințe, a unor cerințe vitale.

*Utilitate* — valoarea abstractă atribuită unei acțiune ce ține de câtă plăcere (utilitatea pozitivă) sau suferință (utilitatea negativă) a adus această acțiune. După înțelegerea autorului, se are în vedere proiecția acțiunii în viitor, adică nu doar efectul imediat al unei acțiuni particulare, dar și efectul tuturor consecințelor acestei acțiuni, sumate între sine.

Metricile utilității nu sunt necesar doar plăcerea și doar suferința, pot fi și, de exemplu, ajutorul în dezvoltarea unei persoane, tratarea unei persoane cu medicamente, etc.
În alte cuvinte, se evaluează moralitatea consecințelor.  

*Utilitatea individuală* — utilitatea adusă unei persoane de către ea însăși în urma unei acțiuni.

*Utilitatea colectivă* — utilitatea adusă unor persoane de către o persoană în urma unei acțiuni. Persoana care face acea acțiune poate sau nu fie parte din acea colectivă de persoane pentru care acțiunea a adus utilitatea.

Alte definiții conceptului de fericire. Avem trei poziții, reprezentate de cele trei teorii: **utilitarismul hedonist, utilitarismul pluralist și utilitarismul preferințelor**:

- Utilitarismul hedonist definește fericirea ca dobândirea plăcerii și evitarea suferinței;
- Utilitarismul pluralist consideră că există mai multe surse a fericirii, ca frumusețea, talentele, prietenia, etc;
- Utilitarismul preferințelor zice că aceste surse au semnificație diferită pentru fiecare persoană.


*Act moral corect* — o acțiune considerată corectă într-o situație specifică din punct de vedere moral. Oare este moral corectă sau nu depinde de metricile aplicate: se pot considera consecințele acelei acțiuni, sau efectul imediat al acestei acțiuni.

Există două moduri de gândire, sau de selectare a axiomelor, în etică: 
<!-- 
- Pentru **deontologiști** comiterea unui act imoral în sine, independent de consecințele lui, semnifică că fapta a fost imporală;
- Pentru **consecințialiști** comiterea unui act imoral nu necesar semnifică că fapta a fost imorală în sine, deoarece se consideră consecințele faptei, și chiar un act imoral în sine, poate aduce utilitate agregată positivă.
 -->

<!-- act moral corect, dreptate, acțiune dreaptă, imparțialitate, subiect al moralei, libertate -->


## Contractualismul

*Contractualism* — ideea că normele morale sunt rezultatul acordurilor prin care oamenii își rezolvă pașnic divergențele de
interese.

*Acord* — faptul încheierii unui compromis (contract) între două părți care decid ce ele vor sau nu vor face (în fața celeilalte părți, sau afectând într-un mod cealaltă parte).

*Convenție* — o înțelegere comună între persoanele dintr-un grup.

*Interes* — dorința de a face o anumită acțiune cu scopul obținerii unei valoare.

*Avantaj reciproc* — situația când o convenție aduce un rezultat positiv pentru ambele părți.

*Rău moral* — încălcarea unei convenții în urma unei acțiuni.

*Putere contractuală* — ce o parte poate oferi la cealaltă parte pentru a o convinge să-i accepte convenția.

*Subiect al contractului* — acea parte, opinia cărei are valoare în procesul de stabilire a acordului, în alte cuvinte,
partea cu puterea contractuală neneglijabilă.

*Considerație egală* — ideea că toate persoanele sunt scopuri în sine (entități esențiale), și prin urmare merită să fie tratați egal în ceea ce ține de stabilirea acordului comun.


<!-- tratamente drepte, inegalități permise, principii ale dreptății -->


## Concepte centrale în etica profesională


*Libertate pozitivă* — putința de a face unele acțiuni, de a exercita unele libertăți.

*Libertate negativă* — lipsa unei obligații sau constrângeri.

*Rezonabilitatea alegerii* — ideea că, deoarece valoarea unei anumite alegeri este limitată, persoana care face această alegere nu trebuie să se aștepte la o valoare mai mare decât acea limită;
analiza efectului așteptat al unei acțiuni și procedarea luând în vedere aceste informații.

*Respect egal pentru fiecare om ca o persoană* — respectarea autonomiei tuturor persoanelor; abținerea de a leza autonomia de la persoane.

*Principiul paternalismului* — justificarea ideii că autonomia unei persoane poate fi restrânsă pentru a preveni un act de a-și face rău;
ideea că se permite încălcarea drepturilor unei alte persoane în cazul în care aceasta ar preveni răul care vizează acea persoană.

*Principiul lezării* — justificarea ideii că autonomia unei persoane poate fi restrânsă pentru a o preveni să-i lezeze pe alții (să le facă rău).

*Principiul ofensei* — justificarea ideii că autonomia unei persoane poate fi restrânsă pentru a preveni ofensa publică (îi facă pe alții să se simtă prost, neconfortabil; produce rușine).

*Principiul moralismului legal* — impunerea unor reguli morale prin lege.

*Binefacerea* — impărțirea veniturilor personale pentru binele altora; la serviciu, obligația sau așteptarea de a răspunde la evenimente urgente, chiar în afara orelor de lucru, chiar dacă lista de responsabilități oficială nu explicită acest lucru, sacrificând ceva personal în proces (timpul, somnul, prânzul, etc.)

*Neglijența profesională* — renunțare de binefacere la serviciu.

*Sacrificiu rezonabil* — aproximativa măsură a sacrificiului de binefacere, așteptat de o persoană la serviciu.

*Devotament profesional* — îndeplinirea funcțiilor la serviciu, incluzând binefacerea cu sacrificii rezonabile.

*Dreptate distributivă* — politicile care vizează de a rezolva problema inegalității de șanse a persoanelor din grupe sociale dezavantajoase; încercarea de a oferi șanse de competiție egale tuturor persoanelor, indiferent de contextul personal al lor. 

*Inegalitate de șanse* — încălcarea faptului că persoanele în situații defavorizate trebuie să aibă aceleași posibilități ca și ceilalți (acest fapt fiind justificat prin ceea că toate persoanele sunt egale).

*Paternalism* — deciderea ce-i bun pentru o altă persoană, restrângându-i autonomia.

*Autoritatea profesională* — persoana care știe mai bine ce-i bun pentru ține, sau cum o anumită situație trebuie să fie gestionată.


> 1\. Orice drept este corelat cu datoria cuiva de a-i asigura exercitarea.

Un drept poate fi legal sau moral.
Drepturi legale sunt impuse de instituții care asigurâ exercitarea acestora.
Dacă un drept nu poate fi protejat de instituții legale, atunci nici nu merită să fie un drept legal.
Așa drepturi rămân morale și nu figurează în lege.
Exemple: dreptul de a spune adevărul, dreptul de a trăi într-un mediu curat, dreptul de a duce o viață demnă.


> 2\. Un drept asigură exercitarea autonomiei unei persoane în urmărirea scopurilor şi intereselor proprii.

După înțelegerea autorului, această regulă semnifică că drepturile sunt acel lucru, după care o persoană trebuie să se orienteze, de care trebuie să-și dea seamă, când încearcă să atingă un anumit scop.


> 3\. Un drept justifică acțiunea persoanei care îl exercită şi faptul că acesta solicită sprijin în exercitarea lui.

Aceasta după înțelegerea autorului este concluzia dedusă din punctele 1 și 2.


## Codul de etică și deontologie profesională.

<!-- coduri de etică profesională, cod de deontologie profesională, principii
deontologice, responsabilități profesionale specifice, cele ZECE “PORUNCI” ale eticii
computerelor -->

Deontologia profesională este formalizată în Coduri speciale, numite coduri deontologice sau coduri etice.
Prin *formalizare etică* se înțelege formularea explicită, în scris, a idealurilor, valorilor, principiilor şi normelor unei instituții, organizații, asociații.
Înseamnă elaborarea codurilor etice.

**Codul de etică şi deontologie profesională promovează:**

- Competenţa profesională;
- Integritatea morală;
- Cultura organizaţională;
- Formele respectului (faţă de muncă şi valori, faţă de persoane şi comunitate);
- Creativitatea, iniţiativa şi personalitatea;
- Armonizarea interesului individual cu cel colectiv;
- Deschiderea către viaţa comunităţii;
- Alinierea la tendinţele şi practicile mondiale.

Cele *ZECE "PORUNCI"* ale eticii computerelor sunt următoarele:

1. Nu vei utiliza un calculator pentru ca să faci rău altor oameni.
2. Nu vei interfera cu munca pe computer a altor oameni.
3. Nu vei iscodi în fișierele de pe calculatorul altor persoane.
4. Nu vei folosi calculatorul ca să furi.
5. Nu vei folosi calculatorul pentru a depune mărturie falsă.
6. Nu vei copia sau folosi software patentat pentru care nu ai plătit.
7. Nu vei utiliza resursele computerului altor persoane fără autorizaţie sau compensaţie adecvată.
8. Nu îţi vei însuși produsul intelectual al altor persoane.
9. Vei reflecta asupra consecinţelor sociale ale programului pe care îl scrii sau ale sistemului pe care îl proiectezi.
10. Vei folosi întotdeauna calculatorul în moduri care garantează consideraţia și respectul pentru ceilalţi oameni.


## Etica în soluţionarea conflictelor

<!-- Conflict, conflictul de interese, conflictul individual interior, conflictul dintre indivizi ,
conflictul dintre indivizi şi grupuri, conflictul inter-grupuri, conflictul între organizaţii,
conflictele afective, conflictele de manipulare, criza, tensiunea, neînţelegerea, incidentul,
disconfortul, conflicte distructive, conflictul benefic, abandonul, reprimarea, acomodarea,
aplanarea, forţarea, compromisul, confruntarea, medierea, negocierea -->


*Conflictul* este o neînţelegere între două sau mai multe persoane. Reprezintă rezultatul manifestării diferenţelor.

*Conflict individual interior* — apare atunci când individului nu îi este clară direcţia în care trebuie să se îndrepte, primeşte sarcini contradictorii sau atunci când ceea ce trebuie să facă contravine posibilităţilor, intereselor sau valorilor sale.
În general o astfel de stare conflictuală interioară potenţează cu timpul toate celelalte tipuri de conflict.

*Conflictul dintre indivizi* — conflictele între persoanele care aparţin aceluiaşi grup, la grupuri diferite sau chiar organizaţii diferite.

*Conflictul dintre indivizi şi grupuri* – poate fi un efect al presiunii pe care grupul îl exercită asupra individului.
Uneori individul este pus în situaţia să suporte consecinţele unor acţiuni ale grupului de care el se delimitează.
De multe ori, la baza acestor conflicte stau relaţii interpersonale tensionate sau conflicte individuale interioare puternice.

*Conflictul inter-grupuri* – este principalul tip de conflict inclus în categoria conflictelor organizaţionale. "Stingerea" acestui tip de conflict intră deja în competenţa managerilor superiori.

*Conflictul între organizaţii* – în mod frecvent acest tip de conflict se manifestă sub forma competiţiei pentru lansarea unui produs, serviciu etc. Un asemenea tip de conflict se poate naşte în urma competiţiei pentru surse de finanţare.

*Conflictele afective* – sunt conflicte generate de stări emoţionale şi apar în cadrul relaţiilor interindividuale.

*Conflictele de manipulare* (pseudoconflictele) sunt în general efectul comportamentelor duplicitare şi lipsei de comunicare şi transparenţă.
Ele apar în general între grupuri şi sunt rezultatul practicilor politicianiste.
Spre exemplu, un pseudoconflict poate fi “lansat” atunci când două grupuri între care există interese comune ar aduce prejudicii grupului dominant în relaţia sa cu alte grupuri, dacă ar continua coabitarea.
Pentru reuşita acestei strategii, de regulă conflictele sunt mediatizate puternic.